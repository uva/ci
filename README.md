# Collectieve Intelligentie<br><span class="small">Studiewijzer</span>

*Versie: April 2023*

Door het verzamelen van informatie over gebruikers van websites kunnen we een hoop leren over deze mensen, maar ook over groepen gebruikers. Collectieve Intelligentie verwijst naar het verwerken en begrijpen van dit soort informatie om gebruikers uiteindelijk beter te kunnen bedienen. Dit wordt bijvoorbeeld gedaan door een profiel samen te stellen en aanbevelingen te doen voor alternatieve producten (recommendersystemen), of door de volgorde van resultaten bij een zoekopdracht te optimaliseren met behulp van de schijnbare interesses van een gebruiker (rankingsystemen).

In dit vak gaan we je leren hoe je dit soort informatie kan verkennen, verwerken, hoe je middels analyse interessante aspecten kunt vinden, en hoe je deze informatie kunt gebruiken om een recommender- of rankingsysteem te maken.

## Contact
Voor organisatorische en persoonlijke vragen stuur een mail naar <ci-course-science@uva.nl>. Voor vragen over de opdrachten zie het kopje "Begeleiding" hieronder.

Team:

Simon Pauw, Masoud Mansoury, Kato Schmidt, Sijf Schermerhorn, Kim Tigchelaar, Tycho Stam, Robert van Straten, Quinten van der Post

## Voorkennis

We verwachten dat je flink geoefend hebt met programmeren in Python, Pandas en Jupyter Notebooks en met basale statistische begrippen.

## Planning

De verwachting is dat je zo'n 21 uur per week aan dit vak kwijt bent. Houd er rekening mee dat je best wat meer tijd kwijt kan zijn, studenten verschillen nu eenmaal en programmeren kost tijd.

| Weken  | Activiteit    | Deadline            |
| ------ | ------------- | ------------------- |
| Week 2 | Module 2      | vr 14 apr, 18:00    |
| Week 3 | Module 3      | vr 21 apr, 18:00    |
| Week 4 | Module 4      | wo 10 mei, 18:00    |
| Week 5 | Module 5      | wo 17 mei, 18:00    |
| Week 6 | Module 6      | wo 24 mei, 18:00    |
| Week 7 | Bonus Module  | do 25 mei, 18:00    |
| Week 8 | Tentamen      |                     |

(Ja het vak begint met module 2. Module 1, Pandas, heb je al gedaan bij webprogrammeren.)

> Als je de bonusopdracht wilt doen, moet je module 6 uiterlijk op 22 mei hebben ingeleverd en moet je dit vooraf met de docent hebben besproken.

## Beoordeling

(Dit is nog niet definitief)

De weging voor het eindcijfer van dit vak is:

- 70% modules (module 2 t/m 6)
- 30% tentamen
- +5% bonus module

Om het vak te halen moet je:

 - Minimaal een 5.5 gemiddeld halen voor de individuele opdrachten
 - Minimaal een 5.5 halen voor het tentamen

## Begeleiding

Tijdens dit vak kan je hulp krijgen tijdens de practica. Deze zijn op locatie (**dus niet online**). Je kan de tijden en locaties voor de practica in Datanose vinden.

## Hoorcolleges

Voor dit vak hebben we verschillende type colleges: Technische colleges en gastcolleges. De technische colleges bevatten informatie die je nodig hebt voor de opdrachten. De gastcolleges dienen als verdiepingsmateriaal. Hierin vertellen specialisten uit het bedrijfsleven en andere onderzoeksgebieden over hun ervaring met Recommender Systems in de praktijk.

De technische colleges bestaan voor een deel uit video's die gelinkt staan in de opdracht en voor een deel uit college op locatie.

De gastcolleges zijn voor een deel online (niet alle sprekers kunnen naar Amsterdam komen) en voor een deel op locatie.

Vooralsnog staan de volgende hoorcolleges gepland (**Let op! Hier zal waarschijnlijk nog verandering in komen.**):

| Datum     | Tijd          | Locatie | Spreker         | Onderwerp                                                                               |
|-----------|---------------|---------|-----------------|-----------------------------------------------------------------------------------------|
| ma 4 apr  | 15:00 - 17:00 | L1.01   | Simon Pauw      | Intro                                                                                   |
| do 7 apr  | 15:00 - 17:00 | L1.01   | Masoud Mansoury | Basics of recommenders systems                                                          |
| ...       |               |         |                 |                                                                                         |
| do 13 apr | 15:00 - 17:00 | L1.01   | Masoud Mansoury | The KNN approach                                                                        |
| ma 17 apr | 15:00 - 17:00 | L1.01   | Masoud Mansoury | Evaluation: How well does a recommender system perform?                                 |
| do 20 apr | 15:00 - 17:00 | L1.01   | Dina Strikovic  | Recommender Systems in the newsroom: How do recommender systems impact news production? |
| ma 24 apr | 15:00 - 17:00 | L1.01   | Simon Pauw      | Vectors                          |
| ...       |               |         |                 |                                                                                         |
| ma 8 mei  | 15:00 - 17:00 | L1.01   | Simon Pauw      | Matrices                                                                                |
| do 11 mei | 15:00 - 17:00 | L1.01   | Simon Pauw      | Matrix factorization                                                                    |
| ma 15 mei | 15:00 - 17:00 | L1.01   | Masoud Mansoury | SLIM model                                                                              |
| ...       |               |         |                 |                                                                                         |
| ma 22 mei | 15:00 - 17:00 | L1.01   | Daan Odijk      | Recommender systems at RTL                                                              |
| do 25 mei | 15:00 - 17:00 | L1.01   | ???      | ???                                                                   |

## Opdrachten

Na elke deadline worden je opdrachten beoordeeld en krijg je korte feedback over de gekozen oplossing en hoe het gemaakte programma in elkaar steekt. Je krijgt voor elke opdracht een cijfer op een schaal van 1 t/m 10. Het eindcijfer voor de individuele opdrachten is het gemiddelde van deze cijfers.

Het is belangrijk dat je zelfstandig aan de slag gaat en goed gebruik maakt van de aangeboden online hulp.

### Te laat
Je hebt zeer ruim de tijd voor alle opdrachten. De deadlines voor dit vak zijn strict, maar er is ruimte voor uitloop. Als je de opdracht na de gestelde deadline inlevert wordt het nog wel nagekeken, maar kan je niet meer de volle punten halen.

Als je 24 uur na de deadline de opdracht inlevert kan je nog maximaal een 7 krijgen voor de opdracht.

Daarna kan je nog tot maximaal 4 dagen na de deadline inleveren. In dat geval kan je maximaal een 5.5 halen voor de opdracht.

Na 4 dagen kan je het niet meer inleveren en wordt het cijfer een 1.

Als je niet optijd kan inleveren omdat je (langdurig) ziek bent, neem dan even contact op: python@proglab.nl

### Samenwerken

**Voor alle opdrachten is samenwerken niet toegestaan.** Zie ook het kopje "Samenwerken, fraude en plagiaat".

## Tentamen

Het tentamen is een schriftelijk tentamen en bestaat uit voornamelijk open vragen. De tentamenstof bevat:

- de begrippen uit de modules van weken 1 t/m 7
- de inhoud van alle (gast)colleges en video's
- het externe leesmateriaal dat is gelinkt op de website

Per onderwerp/vraag kan je inzicht op volgende niveau's laten zien:

1. Je antwoord maakt geen gebruik van relevante concepten uit de theorie of bevat onwaarheden.
2. Je antwoord is gelinkt aan een relevant concept uit de theorie.
3. Je antwoord behandelt een aantal losse concepten die elk gelinkt zijn aan een relevant concept uit de theorie.
4. Je antwoord legt een duidelijk verband tussen meerdere verschillende relevante concepten.
5. Je antwoord laat zien hoe relevante concepten toegepast worden op andere dan de bekende voorbeelden.

Niet alle tentamenvragen kunnen op elk niveau beantwoord worden.

## Literatuur

Voor het leren van de Python library Pandas gebruiken we het boek: _Python for Data Analysis_ van Wes McKinney. Dit boek is niet in z'n geheel te downlaoden, maar het relevante hoofstuk (5) zal worden gemaild bij aanvang van het vak.

_Recommender Systems Handbook_ van Francesco Ricci, Lior Rokach, Bracha Shapira en Paul B. Kantor. Dit is geen verplichte literatuur, maar als je meer wilt weten over recommender systems kan ik het van harte aanbevelen. Het kan ook een goede inspiratiebron zijn voor het eindproject. Je kan het boek gratis via de UvA Bibliotheek downloaden: https://link-springer-com.proxy.uba.uva.nl:2443/book/10.1007%2F978-1-4899-7637-6

_Recommender Systems: The Textbook._ van Chary C. Aggarwal. Hiervan zijn delen gelinkt op de website.

## Samenwerken, fraude en plagiaat

Samenwerken is voor de individuele opdrachten van dit vak niet toegestaan. Tijdens de laptopcolleges is het natuurlijk prima als je de opgave bespreekt met de student die naast je zit. Het is echter <strong>niet toegestaan</strong> om delen van code van je medestudenten, of van internet, over te nemen.

Een belangrijk verschil dus: je kunt discussiëren over de manier waarop je een probleem aanpakt, maar je kopieert nooit code van anderen. Om het jezelf niet moeilijk te maken kijk je dus doorgaans ook niet op het scherm van een ander.

Als je merkt dat je zodanig aan het overleggen bent dat je dezelfde code krijgt als de student die naast je zit, wordt het tijd om te stoppen en de assistent om hulp te vragen. Als dit gebeurt gaan we je vragen niet meer bij elkaar te zitten.

Kom je in tijdnood? Laat je niet verleiden tot het plegen van plagiaat. Je kunt de opdracht binnen zes dagen alsnog inleveren. We willen het graag zo oplossen dat jij het vak zelfstandig kunt halen. Vraag je docent om hulp als je er niet meer uitkomt!

## Plagiaatregeling

Fraude volgens de UvA: *"Het handelen of nalaten van een student waardoor een juist oordeel over zijn kennis, inzicht en vaardigheden geheel of gedeeltelijk onmogelijk wordt."*

We gebruiken bij de beoordeling van de opdrachten plagiaatdetectie. Als blijkt dat je opgave geheel of gedeeltelijk overeenkomt met een andere inzending of een uitwerking van internet, dan zijn er twee mogelijkheden.

* Er is een bronvermelding: in dat geval voldoe je niet aan de eis van het zelfstandig maken van de opgaven en wordt je inzending afgekeurd. Omdat dit meestal na de deadline is betekent dat doorgaans dat je het vak dit jaar niet kunt afronden.

* Er is geen bronvermelding: in dat geval rapporteren we aan de examencommissie welke inzendingen overeenkomen, waarna de commissie beslist over te nemen maatregelen.

In eerdere jaren is één student uitgesloten van deelname na het kopiëren van een practicumopdracht. Andere studenten hebben een waarschuwing gekregen.

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Informatiekunde.
