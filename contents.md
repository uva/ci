# Collectieve Intelligentie<br><span class="small">Studiewijzer</span>

*Versie: 2024*

Door het verzamelen van informatie over gebruikers van websites kunnen we een hoop leren over deze mensen, maar ook over groepen gebruikers. Collectieve Intelligentie verwijst naar het verwerken en begrijpen van dit soort informatie om gebruikers uiteindelijk beter te kunnen bedienen. Dit wordt bijvoorbeeld gedaan door een profiel samen te stellen en aanbevelingen te doen voor alternatieve producten (recommendersystemen), of door de volgorde van resultaten bij een zoekopdracht te optimaliseren met behulp van de schijnbare interesses van een gebruiker (rankingsystemen).

In dit vak gaan we je leren hoe je dit soort informatie kan verkennen, verwerken, hoe je middels analyse interessante aspecten kunt vinden, en hoe je deze informatie kunt gebruiken om een recommender- of rankingsysteem te maken.

## Contact

Voor organisatorische en persoonlijke vragen stuur een mail naar <pyprog@proglab.nl>. Voor vragen over de opdrachten zie het kopje "Begeleiding" hieronder.

Team:

Quinten van der Post, Berfin Inal, Moad Matoug, Martijn Bakker, Floor van Steijn, Silvan Ing, Roman van Eldijk, Sebastiaan Gebuis, Simon Pauw

## Voorkennis

We verwachten dat je flink geoefend hebt met programmeren in Python, Pandas en Jupyter Notebooks en met basale statistische begrippen.

## Hoorcolleges

Voor dit vak hebben we verschillende type colleges: Technische colleges en gastcolleges. De technische colleges bevatten informatie die je nodig hebt voor de opdrachten. De gastcolleges dienen als verdiepingsmateriaal. Hierin vertellen specialisten uit het bedrijfsleven en andere onderzoeksgebieden over hun ervaring met Recommender Systems in de praktijk.

Vooralsnog staan de volgende hoorcolleges gepland (**Let op! Hier zal waarschijnlijk nog verandering in komen.**):

...

## Beoordeling

Er zijn 3 onderdelen waarop je beoordeeld wordt: De programmeermodules, vragen over het boek en het tentamen.

### Programmeermodules

Je krijgt voor dit vak 5 programmeermodules. In deze modules implementeer je verschillende veelgebruikte algoritmes voor recommender systems.

Na elke deadline worden je opdrachten beoordeeld en krijg je korte feedback over de gekozen oplossing en hoe het gemaakte programma in elkaar steekt. Je krijgt voor elke opdracht een cijfer op een schaal van 1 t/m 10. Het eindcijfer voor de individuele opdrachten is het gemiddelde van deze cijfers.

### Boek

Je moet gedurende dit vak delen uit het [boek](#literatuur) lezen (delen van hoofdstuk 1,2 en 7). Gedurende het vak krijg je over elk hoofdstuk vragen die je moet beantwoorden.

### Tentamen

Het tentamen is een schriftelijk tentamen en bestaat uit voornamelijk open vragen. De tentamenstof bevat:

- de begrippen uit de modules van weken 1 t/m 7
- de inhoud van alle (gast)colleges en video's
- de fragmenten uit het boek

Per onderwerp/vraag kan je inzicht op volgende niveau's laten zien:

1. Je antwoord maakt geen gebruik van relevante concepten uit de theorie of bevat onwaarheden.
2. Je antwoord is gelinkt aan een relevant concept uit de theorie.
3. Je antwoord behandelt een aantal losse concepten die elk gelinkt zijn aan een relevant concept uit de theorie.
4. Je antwoord legt een duidelijk verband tussen meerdere verschillende relevante concepten.
5. Je antwoord laat zien hoe relevante concepten toegepast worden op andere dan de bekende voorbeelden.

Niet alle tentamenvragen kunnen op elk niveau beantwoord worden.

### Eindcijfer

Het is belangrijk dat je zelfstandig aan de slag gaat en goed gebruik maakt van de aangeboden online hulp.

De weging voor het eindcijfer van dit vak is:

- 55% modules (module 1 t/m 5)
- 5% vragen over het boek (hoofdstuk 1, 2 en 7)
- 40% tentamen

Om het vak te halen moet je:

 - Minimaal een 5.5 gemiddeld halen voor de individuele opdrachten
 - Minimaal een 5.5 halen voor het tentamen

## Begeleiding

Tijdens dit vak kan je hulp krijgen tijdens de practica. Je kan de tijden en locaties voor de practica in Datanose vinden.

## Deadlines

De verwachting is dat je zo'n 21 uur per week aan dit vak kwijt bent. Houd er rekening mee dat je best wat meer tijd kwijt kan zijn, studenten verschillen nu eenmaal en programmeren kost tijd.

| Weken  | Activiteit    | Deadline            |
| ------ | ------------- | ------------------- |
| Week 2 | Module 1      | vr 12 apr, 18:00    |
|        | Vragen hoofdstuk 1 en 2 | vr 12 apr, 18:00    |
| Week 3 | Module 2      | ma 22 apr, 18:00    |
|        | Vragen hoofdstuk 7   | ma 22 apr, 18:00    |
| Week 4 | Module 3      | wo 8 mei, 18:00     |
| Week 5 | Module 4      | wo 15 mei, 18:00    |
| Week 6 | Module 5      | wo 22 mei, 18:00    |
| Week 8 | Tentamen      |                     |

### Te laat

Je hebt zeer ruim de tijd voor alle opdrachten. De deadlines voor dit vak zijn strict, maar er is ruimte voor uitloop. Als je de opdracht na de gestelde deadline inlevert wordt het nog wel nagekeken, maar kan je niet meer de volle punten halen.

Als je 24 uur na de deadline de opdracht inlevert kan je nog maximaal een 7 krijgen voor de opdracht.

Daarna kan je nog tot maximaal 4 dagen na de deadline inleveren. In dat geval kan je maximaal een 5.5 halen voor de opdracht.

Na 4 dagen kan je het niet meer inleveren en wordt het cijfer een 1.

Als je niet op tijd kan inleveren omdat je (langdurig) ziek bent, neem dan even contact op: <pyprog@proglab.nl>

### Samenwerken

**Voor alle opdrachten is samenwerken niet toegestaan.** Zie ook het kopje "Samenwerken, fraude en plagiaat".

## Literatuur

_Recommender Systems: The Textbook._ van Chary C. Aggarwal. Deze is gratis te downloaden vanaf het UvA-netwerk: [download](https://link.springer.com/book/10.1007/978-3-319-29659-3)

## Samenwerken, fraude en plagiaat

Samenwerken is voor de individuele opdrachten van dit vak niet toegestaan. Tijdens de laptopcolleges is het natuurlijk prima als je de opgave bespreekt met de student die naast je zit. Het is echter <strong>niet toegestaan</strong> om delen van code van je medestudenten, of van internet, over te nemen.

Een belangrijk verschil dus: je kunt discussiëren over de manier waarop je een probleem aanpakt, maar je kopieert nooit code van anderen. Om het jezelf niet moeilijk te maken kijk je dus doorgaans ook niet op het scherm van een ander.

Als je merkt dat je zodanig aan het overleggen bent dat je dezelfde code krijgt als de student die naast je zit, wordt het tijd om te stoppen en de assistent om hulp te vragen. Als dit gebeurt gaan we je vragen niet meer bij elkaar te zitten.

Kom je in tijdnood? Laat je niet verleiden tot het plegen van plagiaat. Je kunt de opdracht binnen zes dagen alsnog inleveren. We willen het graag zo oplossen dat jij het vak zelfstandig kunt halen. Vraag je docent om hulp als je er niet meer uitkomt!

### Plagiaatregeling

Fraude volgens de UvA: *"Het handelen of nalaten van een student waardoor een juist oordeel over zijn kennis, inzicht en vaardigheden geheel of gedeeltelijk onmogelijk wordt."*

In eerdere jaren is één student uitgesloten van deelname na het kopiëren van een practicumopdracht. Andere studenten hebben een waarschuwing gekregen.

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Informatiekunde.
