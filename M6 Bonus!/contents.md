# BONUS module

Deadline: ...

### Wat ga je doen?

Eén van de beste manieren om echt veel te leren over een onderwerp is het uitleggen aan anderen. In deze bonusopdracht ga je een instructiefilmpje maken over een onderwerp dat nog niet is behandeld in dit vak. Het moet natuurlijk wel over Recommender Systems gaan!

### Voor wie is dit?

Deze opdracht is extra, je _hoeft_   hem dus niet te doen. Doe deze opdracht alleen als het je leuke uitdaging lijkt. Je kan in theorie een 10 halen zonder deze opdracht te maken. Maar, als je nog extra uitdaging zoekt en je creativiteit kwijt wilt, kan het leuk zijn om deze opdracht te doen.

### Waarom het doen?

Als je het leuk vind om je medestudenten te helpen en nieuwe concepten uit te zoeken, kan dit een hele leuke uitdaging zijn. Je kan er ook wat bonuspunten meeverdienen. En als het echt heel goed en relevant is kan je er ook nog de eeuwige roem mee verdienen door in het lesmateriaal te worden opgenomen!

### Opdrachtbeschrijving

Je maakt een instructiefilmpje over een "nieuw" onderwerp. Dit kan bijvoorbeeld zijn:

- Een evaluatiemaat die nog niet is behandeld. Bijvoorbeeld:
    - Een maat voor diversiteit in aanbeveling.
    - Een maat voor (sociale) bias in aanbevelingen.
    - Een maat voor _serendipity_ in aanbevelingen.
    - ...
- Een algoritme voor het doen van aanbevelingen dat nog niet is behandeld. Bijvoorbeeld:
    - k-means clustering
    - SVN
    - ...
- Een similaritymaat die nog niet is besproken. Bijvoorbeeld:
    - Pearson Correlation Coefficient
    - Mean Squared Differences
    - ...

Het belangrijkste eisen voor de video:

    - Duur 5-15 minuten.
    - Leg maximaal één concept uit.
    - Leun zo min mogelijk op voorkennis.
    - Leg het concept duidelijk uit! Je medestudenten moeten het kunnen begrijpen.
    - Leg uit hoe dit relateert aan recommender systems.
    - Zuig niets uit je duim.
    - Doe aan duidelijk bronvemelding (hoeft niet in de video, mag ook in de beschrijving).
    - Het filmpje mag in het Nederlands of Engels.
    - [optioneel] Leg uit wat dit toevoegd aan de reeds bekende oplossingen. Welk probleem lost het op?
    - [belangrijk!] Bespreek het onderwerp even met de docent voor goedkeuring.

### Normering

Je kan maximaal 4 punten halen:

0. Niet (serieus) gedaan.
1. OK: Gedaan, en er is een goed onderwerp gekozen.
2. Goed: Het onderwerp is helder besproken.
3. Wow!: Dit filmpje kan direct als lesmateriaal worden ingezet!

### Inspiratie

Eén van de beste makers van instructiefilpmjes op internet is Sal Khan (van de Khan Academy). Het niveau van deze filmpjes is onrealistisch hoog. Ook de meeste mensen die dit professioneel doen, halen over het algemeen niet dit niveau. Maar het kan een goede inspiratie zijn om naar te kijken voor je zelf een filmpje gaat maken:

- [Khan vectoren](https://www.youtube.com/watch?v=WNuIhXo39_k)
- [Khan correlatie](https://www.youtube.com/watch?v=u4ugaNo6v1Q)

### Suggesties voor bronnen

- A. Agarwal **Similarity Measures used in Recommender Systems: A Study**: [link](http://ijetsr.com/images/short_pdf/1498555415_619-626-ieteh326_ijetsr.pdf)
- C. Aggarwal **Recommender Systems: The Textbook**: (gratis als .pdf te downloaden vanaf UvA netwerk) [link](https://rd.springer.com/book/10.1007/978-3-319-29659-3)
